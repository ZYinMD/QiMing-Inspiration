[
  {
      "title": "诗经·国风·周南·关雎",
      "body": "关关雎鸠，在河之洲。窈窕淑女，君子好逑。参差荇菜，左右流之。窈窕淑女，寤寐求之。求之不得，寤寐思服。悠哉悠哉，辗转反侧。参差荇菜，左右采之。窈窕淑女，琴瑟友之。参差荇菜，左右芼之。窈窕淑女，钟鼓乐之。"
    },
    {
      "title": "诗经·国风·周南·兔罝",
      "body": "肃肃兔罝，椓之丁丁。赳赳武夫，公侯干城。"
    },
    {
      "title": "诗经·国风·周南·芣苢",
      "body": "采采芣苢，薄言采之。采采芣苢，薄言有之。采采芣苢，薄言掇之。采采芣苢，薄言捋之。采采芣苢，薄言袺之。采采芣苢，薄言襭之。"
    },
    {
      "title": "诗经·国风·周南·葛覃",
      "body": "葛之覃兮，施于中谷，维叶萋萋。黄鸟于飞，集于灌木，其鸣喈喈。葛之覃兮，施于中谷，维叶莫莫。是刈是濩，为絺为綌，服之无斁。言告师氏，言告言归。薄污我私，薄浣我衣。害浣害否？归宁父母。"
    },
    {
      "title": "诗经·国风·周南·汉广",
      "body": "南有乔木，不可休思。汉有游女，不可求思。汉之广矣，不可泳思。江之永矣，不可方思。"
    },
    {
      "title": "诗经·国风·周南·卷耳",
      "body": "采采卷耳，不盈顷筐。嗟我怀人，寘彼周行。陟彼崔嵬，我马虺隤。我姑酌彼金罍，维以不永怀。陟彼高冈，我马玄黄。我姑酌彼兕觥，维以不永伤。陟彼砠矣，我马瘏矣，我仆痡矣，云何吁矣。"
    },
    {
      "title": "诗经·国风·周南·螽斯",
      "body": "螽斯羽，诜诜兮。宜尔子孙，振振兮。"
    },
    {
      "title": "诗经·国风·周南·桃夭",
      "body": "桃之夭夭，灼灼其华。之子于归，宜其室家。桃之夭夭，有蕡其实。之子于归，宜其家室。桃之夭夭，其叶蓁蓁。之子于归，宜其家人。"
    },
    {
      "title": "诗经·国风·周南·樛木",
      "body": "南有樛木，葛藟累之。乐只君子，福履绥之。"
    },
    {
      "title": "诗经·国风·周南·汝坟",
      "body": "遵彼汝坟，伐其条枚。未见君子，惄如调饥。"
    },
    {
      "title": "诗经·国风·召南·行露",
      "body": "厌浥行露，岂不夙夜，谓行多露。"
    }
]
